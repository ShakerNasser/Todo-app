Individuell uppgift: Todo app
En individuell uppgift där du ska skapa ett webbprojekt som är en att-göra-lista där listan sparas och läses in från en databas.

I detta moment kommer ni enskilt att få skapa en digital att-göra-lista i en dynamisk webbplats, efter egen design, med PHP, HTML och CSS för att vidareutveckla era kunskaper i webbutveckling. Den här uppgiften går ut på att i bygga en webbplats som nyttjar en databas i PHP.

Starta uppgiften med följande github classroom länk: https://classroom.github.com/a/TzQAt-j8Links to an external site. 

 

Krav på funktionalitet:

PHP, HTML och CSS med koppling till en SQL-databas med en tabell för uppgifter (tasks) (Bootsrap/Tailwind/Sass eller annat får användas för styling)

varje uppgift ska ha:

ett unikt id

en titel

en uppgiftstext

färdigmarkering (om uppgiften är klar)

användaren ska kunna

visa alla uppgifter

lägga till en uppgift

ändra en uppgift

ta bort en uppgift

markera en uppgift som klar

alla ändringar ska sparas i databasen

grundläggande design av formulär och uppgiftslista (Obs design är ej fokus för uppgiften, viktigast är att den är användbar och fungerar, ni bör alltså följa de grundläggande anpassningar och standarder som vi har gått igenom i HTML/CSS kursen och gärna det vi gått igenom i UX kursen)

minst ett HTML-formulär som med hjälp av PHP kan hantera uppgifterna och uppdateringen av dem.

Utökad funktionalitet (meriterande för högre betyg)

Gör det möjligt att skapa olika användare på sidan och ha flera listor knutna till en specifik användare som går att redigera från den användaren och som inte syns för andra användare.

Gör funktionalitet för att ta bort alla färdigmarkerade uppgifter

Gör funktionalitet för att markera alla uppgifter

Ni kan även välja att lägga till annan ytterligare funktionalitet för att göra sidan bättre, denna ska då bygga på kraven på funktionalitet specificerade ovan men kan t.ex. vara att det går att registrera sig och logga in på sidan, att det går att byta användarnamn och eller andra inställningar såsom färgtema på sidan eller annat i den stilen.

Krav
En webbplats skriven med PHP, HTML och CSS samt en databas i SQL (JS får användas men är inte ett krav, JS får dock ej användas på serversidan) (Bootsrap/Tailwind/Sass eller annat får användas för styling, måste ej vara ren CSS men får vara det)

En SQL databas med tabeller och data

Hantera uppgifter

Skapa (Create)

Läsa (Read)

Uppdatera (Update) (innebär alltså att uppgiftens information ska gå att ändras)

Ta bort (Delete)

Markera uppgift som klar

Minst ett formulär som hanterar CRUD (se ovan) för uppgifterna

Design är inte en prioriterad del av uppgiften men grundläggande design av formulär och uppgiftslista är önskvärt

Versionshantering med Git (inte en commit på slutet av uppgiften, utan regelbundna commits med kommentarer kring vad som implementerats)

Inlämning
1. Pusha all din kod till GitHub classroom och lämna in en länk till ditt GitHub repo i Canvas. Repot skall innehålla följande:

Vid inlämning ska det i GitHub classroom finnas relevanta filer för PHP, HTML och CSS (och annat som kan tänkas behövas för att t.ex. få igång programmet) samt instruktioner i README.md om ditt program, hur det fungerar och hur man kan få igång projektet när man precis laddat ner det. Det får gärna finnas separat(a) sql-fil(er) med SQL-kod som skapar den databas och de tabeller som används för inlämningen (dessa går att t.ex. exportera ifrån Adminer) och det får gärna finnas ER-diagram och andra designdokument om du skapat dem. Databasen behöver inte innehålla någon data men applikationen ska gå att köra med de inställningar som skickas med.

 

2. Banda in en kort video (max 10minuter) där du visar hur din ToDo App fungerar. Dela skärmen i videon och visa upp följande:

vilka olika sidor som finns i er app, och vad man kan göra på dem

visar upp hur CRUD går till på er applikation (hur man kan lägga till, en todo/uppgift, hur man kan markera den som klar, om ni har andra uppdateringsfunktionalitet, hur man kan ta bort och hur man kan se alla todos)

ni får även här visa och berätta vad ni har gjort som meriterar högre betyg (t.ex. andra features ni har lagt in, något extra eller intressant ni har lärt er eller överkommit under projektet, etc.)

Videoklippet kan spelas in på valfritt sätt och i videoklippet så räcker det att ni skärmdelar er skärm och pratar. Ni kan sedan lägga upp videoklippet på er chasacademy google drive och dela filen (för att få en länk till denna som ni kan lämna in i Canvas)

 

OBS För att uppgiften ska räknas som inlämnad ska ni lämna in en länk till denna video och en länk till erat github-repo på Canvas.

Betygsättning
Den här inlämningen ger underlag för följande kursmål. 

BE 1.1 PHP

BE 1.7 Relationsdatabaser, SQL och ER-modellering

BE 1.13 Webbservrar

BE 2.4 Hantera, administrera och strukturera databaser

BE 3.1 Arbeta som Fullstack-webbutvecklare med backendutveckling

Godkänd
För att nå Godkänd som betyg på denna inlämning ska du:

Utför alla krav som uppgiften har smed gott handlag

Väl godkänd
För att nå Väl godkänd som betyg på denna inlämning ska du:

Utför alla krav som uppgiften har med mycket gott handlag

Mycket gott handlag omfattar godkänd nivå men inlämning innehåller även väldesignad och lättförståelig struktur för kod och databas, samt grundläggande dokumentation av projektet. För att nå väl godkänt bör kodbasen även följa denna standard: https://www.php-fig.org/psr/psr-12/Links to an external site.

Mål för momentet
BE 1.1 PHP

BE 1.7 Relationsdatabaser, SQL och ER-modellering

BE 1.12  XML och andra dataformat

BE 1.13  Webbservrar

BE 2.4 Hantera, administrera och strukturera databaser

BE 3.1  Arbeta som Fullstack-webbutvecklare med backendutveckling

Kursmål
BE 2.1 Webbutveckla med objektorienterad PHP

PG 2.4 Arbeta i en virtualiserad utvecklingsmiljö

PG 2.6 Skapa bra kodstruktur och dokumentation i ett projekt

PG 2.9 Arbeta med versionshantering

 